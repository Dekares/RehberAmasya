Kendisi de Karabağlı olan Şeyh Hacı Mahmut Efendi tarafından, Azerbaycan’ın Karabağ ve Şirvan şehirlerinden yollanan yardımlar ve yine buralardan gelerek Amasya’ya yerleşenlerden toplanan yardımlarla 1873-1895 yılları arasında yaptırılmıştır.

Camiinin doğu köşesinde Karabağlı Mir Hamza Nigari’nin türbesi yer alır. Türbe kare planlı ve tek kubbelidir. 1886 yılında inşa edilen türbe içerisinde Mir Hamza Nigârî ile birlikte Seyyid Siraceddin ve Mir Hasan’ın mezarları yer almaktadır.